---
title: Příběh Adély Větrovcové
date: 2016-09-16 19:25 UTC
tags: Příběh
layout: post
author: Tomáš
---

<p>
    Když jsme před 2&nbsp;lety potkaly Adélu, snila o&nbsp;práci grafičky v herním průmyslu. Nyní se dostala do jedné z&nbsp;největších českých firem v&nbsp;tomto oboru a má tak příležitost na&nbsp;sobě pracovat. V&nbsp;Czechitas si vyzkoušela plno kurzů, i těch intenzivních. Doufáme, že ji práce v IT bude i nadále bavit a že její příběh dokáže dodat odvahu a elán těm z&nbsp;vás, které váháte, zda se o&nbsp;kariéru v&nbsp;tomto oboru pokusit.
</p> 
<p>
V článku je nastíněn Adélin pohled na&nbsp;svou vlastní cestu k&nbsp;IT i zkušenost společnosti, kde je v&nbsp;současné době zaměstnaná.
</p>

<h3>Hraju si celý život</h3>

<p>
   „Bylo mi necelých 5&nbsp;let, když jsem jakožto prudce hyperaktivní počin, přes týden létající po kroužcích, dostala na víkendové vyblbnutí svou první herní konzoli Sega. Kdo by tušil, že se z&nbsp;té nevinné zábavy se Super Mariem po boku vyvine závislost na mnoho let budoucích. Ve 13 jsem se zamilovala do Playstation a Tekken&nbsp;3 jsem hrála tolik, že jsem si palce musela chladit o&nbsp;zeď (jen abych mohla ve hraní pokračovat) :).  
</p>
<p>
    V&nbsp;té době už měla většina mých vrstevníků stolní počítač, pro mě však byl, coby multifunkční zařízení, stále velká neznámá. Čas plynul a já jsem začala chodit na&nbsp;střední školu – obor kosmetička. Na&nbsp;prvních hodinách počítačů jsem pochopila, jaké mám technologické delay. 
</p>
<p>
    Když jsem v&nbsp;17&nbsp;letech dostala se&nbsp;ségrou první notebook, moje pozornost se na něj dost upnula, totálně jsem propadla jeho kouzlu. Psaní deseti už jsem ovládala, coby na&nbsp;prstech ruky napočítal ;). A&nbsp;páni, internet a jeho neomezené informační možnosti. Kdo se ptá, ten se dozví… Já se ptala hodně a on instantně odpovídal. Ať už šlo o&nbsp;slangový anglický výraz, nebo jak uháčkovat čepici.
</p>
<p>
   O&nbsp;rok později ve&nbsp;čtvrťáku mi kamarádka Lenka ukázala Corel a já se začala poprvé šťourat v&nbsp;grafice. Víte v&nbsp;prváku to byla ona, u&nbsp;koho na&nbsp;hodině počítačů končily dotazy většiny třídy. Ve&nbsp;čtvrťáku už jsme byly 2 (pařanky od&nbsp;dětství s láskou k počítačům), i&nbsp;když ona byla vždycky o&nbsp;kousek napřed :). 
</p>
<p>
   Dneska je mi 28. Minulo 10&nbsp;let od doby, co jsem se s&nbsp;počítačem začala intenzivně seznamovat. Kupu mě toho naučil, ale ještě větší kupu má pro mě přichystanou. Někdy před 2&nbsp;lety mi to silně připomněla kamarádka Jana. Moc dobře věděla, jak mám ráda hry a kreslení a že můj sen je mimo jiné práce, která obě tyto věci propojí. 
</p>

<blockquote>
    Mám ráda myšlenku, že kresba nestárne, a&nbsp;proto nevyjde z&nbsp;módy ani hra, která ji má ve&nbsp;vizuálním základu.
</blockquote>

<p>
   Jana narazila v&nbsp;časopise Žlutý na článek s&nbsp;Czechitas, že učí holky programovat. Přinesla mi ho do&nbsp;kanceláře a bylo to opravdu jak na zavolanou. „To je přesně pro tebe!“ S napětím jsem se přihlásila na&nbsp;Ruby on Rails a dostala se tam. Ale co víc, byla jsem jak v Jiříkově vidění, že mi někdo ve svém volném čase o&nbsp;víkendu vysvětluje s&nbsp;úsměvem na&nbsp;rtech programování. Jejich přístup mě nadchl, a tak jsem postupně navštívila další kurzy: HTML/CSS, dvou-víkendovou Javu pro Android, logo v&nbsp;Inkscape, „V&nbsp;kůži grafika“ nebo „Jak se vaří hosting“. 
</p>

<blockquote>
    Czechitas ušly pěkný kus cesty, mohla jsem jejich vývoj sledovat. Daří se jim právě proto, že jejich záměr byl od&nbsp;začátku natolik upřímný a vynaložená energie veliká.
</blockquote>

<p>
    Líbí se mi jejich iniciativa s&nbsp;Letní školou IT. Být mi těch 15, asi bych měla notně zamotanou hlavu, na&nbsp;kterou školu nakonec jít :). Moje cesta vedla oklikou. Ještě loni jsem Czechitas psala děkovný feedback za kurz, že mě zas kousek přiblížily k mým vzdušným zámkům a že „se k&nbsp;těm hrám jednou dostanu“. 
</p>
<p>
    Dneska už můžu napsat, že „jsem se k&nbsp;těm hrám dostala“. Pracuji částečně v&nbsp;administrativě a částečně v&nbsp;IT jako tester. Czechitas na tom mají velký díl – dodaly mi hlavně odvahu. Samotnou by mě v&nbsp;životě nenapadlo „troufat si”. Loni jsem spáchala webovky ve WordPressu. Úvod mi řekl kamarád a dopilovat mouchy pomohl jeden z&nbsp;koučů. Dávám tam své obrázky, abych třeba jednou mohla říct, že jsem se nakonec i k&nbsp;té grafice dostala.
</p>
<p>
    No a jak to dopadlo s&nbsp;hraním ve volném čase? Příležitostně. Je to jako s&nbsp;metalem – nehledě na to, jestli ho zrovna posloucháte, on ve vás tak nějak zůstane.
</p>

<blockquote>
    Závěrem snad: Díky Czechitas, že jste tak fanfárové, a koučům, že se ukrajujete, abyste přidali někomu dalšímu.
</blockquote>

<p>
    Myslím, že počítači se ne nadarmo říká „osobní“. Pro mě osobní je.”
</p>


<div class="obrazek"><img src="/images/Adela.png" alt="Adéla Větrovcová" width="100px">
</div>
 <p class="podpis photo">
     Adéla
 </p>

 <h3>Vyšší podíl žen v herním průmyslu je bezpochyby přínosem</h3>

 <p>
     „Adéla se přihlásila na&nbsp;brigádu v&nbsp;našem QA v&nbsp;prosinci 2015, u&nbsp;pohovoru prokázala vysoký smysl pro detail i familiaritu s&nbsp;herním softwarem a jeho testováním, což jsou vlastnosti, které u&nbsp;testerů primárně hledáme. Připojila se tak do&nbsp;našeho testerského týmu, ve&nbsp;kterém je v&nbsp;současnosti téměř 20&nbsp;%&nbsp;žen. Vzhledem k&nbsp;tomu, že již dávno neplatí, že počítačové hry hrají jen mladí muži mezi šestnácti a pětadvaceti lety, zvyšuje se i&nbsp;podíl testerek a vývojářek. Ty vynikají zejména svou pečlivostí a uměním komunikace. Troufám si tvrdit, že vyšší podíl žen v&nbsp;herním průmyslu je bezpochyby velikým přínosem jak pro průmysl jako takový (vyšší variabilita herních žánrů ap.), tak především pro pracovní kolektivy, v nichž zajišťují jistou diverzitu náhledů a přístupů.”
 </p>
 <p class="podpis">
     Tomáš Matoušek, Bohemia Interactive
 </p>